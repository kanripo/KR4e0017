# -*- mode: mandoku-view; -*-
#+TITLE: 東臯錄
#+DATE: 2015-08-25 00:16:23.053999
#+PROPERTY: ID KR4e0017
#+PROPERTY: BASEEDITION WYG    
#+PROPERTY: JUAN 提要
<pb:KR4e0017_WYG_000-1a>¶
欽定四庫全書　　　　集部六¶
　東臯錄　　　　　　　　别集類五(明/)¶
　　提要¶
　　　　(臣/)等謹案東臯録三巻明釋妙聲撰妙聲字¶
　　　　九臯呉縣人元末居景徳寺後居常熟慧日¶
　　　　寺又主平江北禪寺洪武三年與釋萬金同¶
　　　　被召莅天下釋教所作詩文繕冩藏之山房¶
　　　　洪武十七年其徒徳瓛始刋行之明史藝文¶
<pb:KR4e0017_WYG_000-1b>¶
　　　　志明僧宏秀集皆作七巻此本有汲古閣印¶
　　　　葢毛晉家鈔本前有晉題識亦稱徳瓛所刻¶
　　　　凡詩三巻雜文四卷而其書雜文及詩僅共¶
　　　　為三卷葢傳録時所合併也妙聲入明時年¶
　　　　已六十餘詩文多至正中所作故顧嗣立元¶
　　　　詩選亦録是集然方外者流不攖爵禄不能¶
　　　　以受官與否為兩朝之斷限既已謁帝金門¶
　　　　即屬歸誠新主不能復以遺老稱矣今繫之¶
<pb:KR4e0017_WYG_000-2a>¶
　　　　明從其實也妙聲與袁桷張翥危素等俱相¶
　　　　友善故所作頗有士風當元李擾攘之時感¶
　　　　事抒懐往往激昻可誦雜文體裁清整四六¶
　　　　儷語亦具有南宋遺風在緇流之内雖未能¶
　　　　語帶烟霞猶非氣含蔬筍者也乾隆四十六¶
　　　　年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 題識
<pb:KR4e0017_WYG_000-3a>¶
東臯録題識¶
師名妙聲字九臯呉郡人也姑蘇志云景徳寺僧有詩¶
(闕/)生平多著述名東臯錄命弟子繕冩蔵之山房總其¶
事者白蓮住山完敬修虎丘蔵主慧無盡善士陳君錫¶
也洪武十七年甲子春法孫徳瓛跋而授梓凡詩三巻¶
序記贊銘傳跋雜文四巻其中載記同衣行業既多且¶
詳劉子威呉釋傳皆拾其餘沫也尤長於四六儷語巻¶
末諸山江湖等疏堪與月泉吟社往復詩啟並傳其興¶
<pb:KR4e0017_WYG_000-3b>¶
福桃源諸記余已撰入邑乘云東呉毛晉子晉識¶
